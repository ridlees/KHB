
Potlačením „Národních Novin“ Havlíčkových doufala vláda Schwarzenberg Bachova, že národ český umlčela a odpor jeho proti sobě zlomila nadobro. Pokud by na vůdcích a poslancích tehdejších národa našeho bylo sešlo, ovšem; ale za to špatně znala neoblomného a neohroženého Karla Havlíčka. Přesídliv z Prahy do Hory Kutné, počal zde již dnem 8. května 1850 vydávati nový, opposiční list - znamenitě psaného a svatou věc národa s hrdinným v pravdě zápalem bránícího: „Slovana.“

